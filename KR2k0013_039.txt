# -*- mode: mandoku-view; -*-
#+TITLE: 吳郡志
#+DATE: 2015-08-24 22:39:07.108939
#+PROPERTY: ID KR2k0013
#+PROPERTY: BASEEDITION WYG    
#+PROPERTY: JUAN 卷三十九
<pb:KR2k0013_WYG_039-1a>¶
欽定四庫全書¶
　吳郡志巻三十九　　　　宋　范成大　撰¶
　　塚墓¶
吳太伯墓吳越春秋云太伯卒葬於梅里平墟梅里今¶
　屬常熟縣又史記正義引括地志太伯冢在吳縣北¶
　五十里無錫縣界西梅里村鴻山上去太伯所居城¶
　十里吳地記又云太伯冢在吳縣北去城十里未詳¶
　孰是¶
<pb:KR2k0013_WYG_039-1b>¶
吴王闔廬墓在虎丘山劍池下吴越春秋云闔閭葬於¶
　國西北虎丘穿土為山積壤為丘發五郡之士十萬¶
　人共治千里使象摙土鑿池四周水深丈餘銅槨三¶
　重澒水銀為池池廣六十步黄金珠玉為鳬雁扁諸¶
　之劍魚腸之干在焉葬之三日金精上揚為白虎據¶
　墳故曰虎丘越絶書云闔閭冢在閶門外虎丘下池¶
　廣六十歩水深一丈五尺銅棺三重澒池六尺玉鳬¶
　之流扁諸之劒三千方圜之口三千盤郢魚腸之劍¶
<pb:KR2k0013_WYG_039-2a>¶
　在焉發卒十萬餘人築治之𦵏之三日白虎居其上¶
　二說畧有同異顧墳丘中事又古今遼絶無所考驗¶
　今兩存之餘見雲巖寺及往蹟冢墓攷證等門(王禹/偁詩)¶
　(惜哉吴王墓秦帝常開破應笑埋金玉千年賈為禍/不待虎跡消已聞鮑車過又是驪山頭炎炎三月火)¶
吳女墓在閶門外闔廬女曰滕玉王與夫人及女㑹食¶
　蒸魚王前甞半而與女女怒曰王食魚辱我乃自殺¶
　闔閭痛之葬於國西閶門外鑿池積土文石為椁題¶
　湊為中以金鼎玉杯銀樽珠襦之寶送女乃舞白鶴¶
<pb:KR2k0013_WYG_039-2b>¶
　於吳市中令民随而觀之使男女與鶴俱入羨門因¶
　發機以掩之殺生以送死國人非之又取土時其地¶
　為湖號女墳湖吳地記曰吳王葬女取土成湖(皮日/休女)¶
　(墳湖詩萬貴千奢已寂寥可憐忠憤為誰嬌須知韓/重相思骨直在芙蓉向下消陸龜䝉水平波淡遶迴)¶
　(塘鶴殉人沈萬古傷應是離/魂雙不得至今沙上少鴛鴦)¶
齊女墳在虞山吳太子娶齊女女思齊而病将死曰令¶
　死者有知必葬我於虞山之巔以望齊國闔閭傷之¶
　如其言𦵏虞山之巔(吴越/春秋)¶
<pb:KR2k0013_WYG_039-3a>¶
吳王夫差墓在陽山越絶書謂越王棲夫差於餘杭山¶
　去吳縣五十里即今之陽山越絶文云夫差冢在猶¶
　亭西卑猶之位近太湖越王令干戈人以一□(力秧/反)¶
　土葬之吴越春秋云夫差既伏劍越王以禮葬之秦¶
　餘杭山卑猶宰嚭亦葬其傍史記正義夫差棲於姑¶
　蘇山轉戰西北敗於干遂(干遂遂名/一作隧)在蘇州西北四¶
　十里萬安山有遂山¶
夫差義子墳一十八所在秦餘杭山東(吳地/記)¶
<pb:KR2k0013_WYG_039-3b>¶
巫臣冢即申公巫臣也郡國志云在匠門西南亦曰巫¶
　門¶
干将墓在匠門外干将與區冶同師其妻曰莫耶吳王¶
　使鑄劍二干将匿其隂王殺之吳地記曰匠門本名¶
　干将門門外有干将墓後語訛呼為匠門餘見土物¶
　條¶
要離墓在閶門外金昌亭傍¶
専諸墓在閶門外¶
<pb:KR2k0013_WYG_039-4a>¶
吴孫王墓在盤門外三里政和間村民發墓磚皆作篆¶
　𨽻為萬嵗永藏之文得金玉瑰異之器甚多有東西¶
　銀杯初若燦花良久化為腐土又得金搔頭十數枚¶
　金握臂二皆如新并瓦薰鑪一枚與近世陸墓所燒¶
　略相似而箱底有灰炭如故父老相𫝊云長沙王墓¶
　按長沙王即孫䇿又恐是其母若妻墓郡守聞之遽¶
　命掩塞所得古物盡歸朱勔家洪芻香譜亦略載此¶
　事郡人楊友夔為詩序其事為詳但直指以為堅墓¶
<pb:KR2k0013_WYG_039-4b>¶
　故有髙陵之句按史堅自葬曲阿紹興辛亥提舉常¶
　平張體仁始加考訂以為孫氏疑墓姑從鄉人謂之¶
　孫王墓又命郡人舉賢良方正滕宬記其事復以史¶
　攷之定為孫䇿所葬與世俗長沙王之説稍合今皆¶
　録之(楊友夔闔閭城南荒之丘昔誰葬者孫豫州久/無過客為下馬時有牧童来放牛居然珍寳出)¶
　(光怪識者夜見蹤其由玉環金盌到城市土花不蝕/餘千秋州家㢘問亟封守賊曹掩骼窮姦偷已知其)¶
　(中有可欲亦恐未免無窮憂當時義師奮四海少日/巳無袁與劉英雄異世凜如在暴露無乃為神羞人)¶
　(生浮脆無可料螻蟻烏鳶從所求髙陵勸爾一杯酒/自古南山能錮不宋滕宬孫王墓記云出盤門三里)¶
<pb:KR2k0013_WYG_039-5a>¶
　(有髙冢或得其冢磚有文在側曰萬嵗永藏問其傍/老人曰孫王墓也又曰孫氏長沙王也或𫝊其先世)¶
　(之説盜甞發取藏金玉未竟敗獲有碑巳㫁缺不全/止辨有中平年三字復掩之後郡置窑其傍取土為)¶
　(磚埴號官窑後又以授民田收其租前常平使者剙/叢冢建齊昇院與孫墓相附近院甫成㑹徙他官将)¶
　(去職一日始得其事立命其屬表之為之表者不暇/詢攷題曰先賢墓今使者以為失事實不可示久逺)¶
　(即命吴縣主簿劉允武訂其事乃具條所得冢傍老/人之言以報屬宬記之按陳夀志長沙王字伯符始)¶
　(受漢爵為吴侯大皇稱帝追封長沙威王而其子紹/嗣封於吴此墓當盜伐時有楊友夔舜韶者作詩弔)¶
　(之乃以為孫破虜墓陳夀志破虜薨葬曲阿楊詩固/巳差謬則所𫝊長沙王者㡬是按中平元年朱雋表)¶
　(破虜為佐軍司馬討張角楊盖據碑有中平年字故/定以為破虜而不攷其史江表𫝊載破虜為雋佐軍)¶
<pb:KR2k0013_WYG_039-5b>¶
　(留家夀春長沙王方十餘嵗已能與知名士交周瑜/自舒来夀春勸王徙舒則碑之所稱或為王也又夀)¶
　(志及裴松所補孫氏自破虜而下皆出所葬地獨王/不言葬而王之薨其将周瑜吕範皆赴喪于吴至大)¶
　(皇始用張紘計自吴徙秣陵則王之葬當在吴也然/碑今既不存欲訂而表之其𫝊疑曰孫王墓者從俗)¶
　(稱也舜韶序其詩又稱盜所得冡中物有東西銀杯/金搔頭金握臂瓦薫爐中灰炭猶存其物皆歸朱勔)¶
　(家實政和丙申也前使者姓詹氏名體仁字元善/今使者姓徐氏字子宜紹熙三年三月三日記)¶
漢丞相陸烈墳在餘杭山東二里(吴地/記)¶
山隂縣令陸寂墳在陸烈墳東二里¶
臯伯通墳在胥門外今號伯通墩(吴地/記)¶
<pb:KR2k0013_WYG_039-6a>¶
梁鴻墓在金昌亭南皋伯通以要離烈士梁生清髙因¶
　附葬之吴地記云在太伯廟南與要離墳相竝陸龜¶
　䝉云伯鸞墓在吴門金昌亭下㡬一里甞作文以祭¶
　焉(龜䝉詞云先生為五噫之歌漢天子聞而病諸南/走乎大江之波客皋氏之宇下志沈潜而靡他白)¶
　(吴粲以舉臼夫人之勤亦多不懐王於将沒適乎道/之無頗比要離之烈魄冢雖夷而不磨嗟余後先生)¶
　(之千祀聊奉奠而来過俯灌地而仰語顧先生之謂以/何心褊性誕客他人之宇下不得故力耕而自穫所)¶
　(法先生之義庶/五噫之可學)¶
漢陸績墳在閶門外太伯廟西(吴地/記)¶
<pb:KR2k0013_WYG_039-6b>¶
晉顧和冢榮之姪¶
張翰墳在横山東五里(吴地/記)¶
門下侍郎陸雲公墳在横山(吴地/記)¶
侍中朱桓墳在横山(吴地/記)¶
兵部侍郎石崇墳在吴縣西六里(吴地/記)¶
黄門侍郎潘岳墳在石崇墳之西北(吴地/記)¶
上将軍顧榮墳在吴縣東南一十七里(吴地/記)¶
偏将軍步騭墳在吴縣西北三里一百步(有碑吴/地記)¶
<pb:KR2k0013_WYG_039-7a>¶
将軍袁山松墳在横山二里(吴地/記)¶
江纂墓江逌子也木瀆孫起卿頃於天平山下地名上¶
　沙獲墓碑乃以大方塼刻之字畫俱存與石無異(起/卿)¶
　(為賦詩家有古瑑碑近自田家獲藏之五六年未甚/見省録古苔侵文理封結殆莫識偶然嗟其窮一一)¶
　(為磨剔始若漫無文細尋適可讀文云晉江纂長夜/垂兹刻貞石殊不用塊然但埏埴合葬無别銘背面)¶
　(書反覆一字不涉華本枝記明白二父遂兼書於逌/乃宗嫡          考諸晉史篇真是小出入字畫)¶
　(亦嶮勁然不類鐫斲漢魏尚豐碑此獨何褊迫豈時/丁喪亂不暇如品式于時義熙季嵗次實庚戌五胡)¶
　(剖中原典午竄南極茍簡理宜爾寧詒不孝責審訂/既昭然疑去喜自適歴年七百餘瞥爾駒過隙名節)¶
<pb:KR2k0013_WYG_039-7b>¶
　(茍不𫝊埃化先瓦石寘/兹當眼前用代銘几席)¶
梁顧野王墓在吴縣楞伽山下近越来溪紹興間其碑¶
　石雖皴剝斷裂尚巍然植立後為醉人推仆石碎於¶
　地今尚有存者又吴地記云在横山别隅平地不起¶
　墳¶
唐陸象先墓在光福山西土人皆能指其處¶
綽堆在崑山縣西數里相𫝊為黄幡綽墓又云村人皆¶
　善滑稽未詳也堆字本從土從享從文避御名改焉¶
<pb:KR2k0013_WYG_039-8a>¶
陸龜䝉墓顔蕘誌其墓吴子華為祭文曰觸即碎潭下¶
　月拭不滅玉上塵(摭/言)¶
吏部尚書姚紹之墳在吴縣南五里一百步(吴地/記)¶
真娘墓在虎丘寺側雲溪友議云吴門女郎真娘死葬¶
　虎丘山時人比之蘇小小行客題墓甚多(唐舉子譚/銖題云虎)¶
　(丘山下冢纍纍松柏蕭條盡可悲何事世人唯重色/真娘墓上獨留詩白居易真娘墓虎丘道不識真娘)¶
　(鏡中面唯見真娘墓頭草霜摧桃李風折蓮真娘死/時猶少年脂膚荑手不牢固世間尤物難留連難留)¶
　(連易銷歇塞北花江南雪李紳詩序云真娘吴之妓/人歌舞有名者死葬虎丘寺前吴中少年從其志也)¶
<pb:KR2k0013_WYG_039-8b>¶
　(墓多花草以蔽其上嘉興縣前亦有吴妓人蘇小小/墓風雨之夕或聞其上有歌吹之音詩云一株繁艶)¶
　(春城盡雙樹慈門忍草生愁態自随風燭滅愛心難/逐雨花輕黛消波月空蟾影歌息梁塵有梵聲還似)¶
　(錢塘蘇小小秖應迴首是卿卿王禹偁女命在于色/士命在于才無才無色者未死如塵灰虎丘真娘墓)¶
　(止是空土堆香魂與膩骨銷散如黄埃何事千百年/一名長在哉吴越多婦人死即藏山隈無色故無名)¶
　(丘冢空崔巍唯此真娘墓客到情徘徊我是好名士/為爾傾一杯我非好色者後人無相咍楊備氷肌玊)¶
　(骨有遺妍粉作嬌雲黛作烟知有/香魂埋不得夜深巖底月中仙)¶
范文正公祖墓在天平山三讓原曽祖夢齡舊名徴夢¶
　避皇朝諱改今名事吴越終蘇州糧料判官祖賛時¶
<pb:KR2k0013_WYG_039-9a>¶
　童子出身終祕書監父墉從錢俶歸朝終武寧節度¶
　掌書記天平吴巨鎮周遭十里石山而土穴人以為¶
　范氏慶源云(補/註)¶
　¶
　¶
　¶
　¶
　¶
<pb:KR2k0013_WYG_039-9b>¶
　¶
　¶
　¶
　¶
　¶
　¶
　¶
　吳郡志巻三十九¶
