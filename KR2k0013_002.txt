# -*- mode: mandoku-view; -*-
#+TITLE: 吳郡志
#+DATE: 2015-08-24 22:39:06.459348
#+PROPERTY: ID KR2k0013
#+PROPERTY: BASEEDITION WYG    
#+PROPERTY: JUAN 卷二
<pb:KR2k0013_WYG_002-1a>¶
欽定四庫全書¶
　吳郡志卷二　　　　　　宋　范成大　撰¶
　　風俗¶
吳之土風習俗隋志詳矣江南之俗火耕水耨食魚與¶
　稻以漁獵為業雖無蓄積之資然而亦無饑餒其俗¶
　信鬼神好淫祀父子或異居大抵然也其人並習戰¶
　號為天下精兵俗以五月五日為鬬力之戲各料彊¶
　弱相敵事類講武宣城毗陵吳郡會稽餘杭東陽其¶
<pb:KR2k0013_WYG_002-1b>¶
　俗皆同然數郡川澤沃衍有海陸之饒珍異所聚故¶
　商賈並湊其人君子尚禮庸庶淳龎故風俗澄清而¶
　道敎隆洽亦其風氣所尚也(隋/志)華誼論云吳有發劍¶
　之節趙有挾色之客郡國志云吳俗好用劍輕死又¶
　六朝時多鬬將戰士按諸説吳俗蓋古如此本朝文¶
　敎漸摩之久如五月鬬力之戲亦不復有惟所謂尚¶
　禮淳龎澄清隆洽之説則自若豈詩所謂美敎化移¶
　風俗者與¶
<pb:KR2k0013_WYG_002-2a>¶
吳趨行樂府題觧云古樂府吳趨者行經趨市也文選¶
　注云趨步也此曲吳人歌其土風也吳王闔廬起昌¶
　門象閶闔舊説吳人歌其地也晉陸機吳趨行曰楚¶
　妃且勿歎齊娥且莫謳四坐並清聽聽我歌吳趨吳¶
　趨自有始請從閶門起閶門何峩峩飛閣跨通波重¶
　欒承游極回軒啟曲阿藹藹慶雲被泠泠鮮風過山¶
　澤多蔵育土風清且嘉泰伯導仁風仲雍揚其波穆¶
　穆延陵子灼灼光諸華王迹頹陽九帝功興四遐大¶
<pb:KR2k0013_WYG_002-2b>¶
　皇自富春矯手頓世羅邦彦應興運粲若春林葩屬¶
　城咸有士吴邑最為多八族未足侈四姓實名家文¶
　徳熙淳懿武功侔山河禮讓何濟濟流化自滂沱淑¶
　美難窮紀商㩁為此歌(樂府/題觧)¶
吳音清樂也乃古之遺音唐初古曲漸缺管絃之曲多¶
　訛失與吳音轉逺議者請求吳人使之𫝊習(唐㑹/要)¶
貞觀中有趙師者善琴獨步嘗云吳聲清婉若長江廣¶
　流綿綿徐游國士之風今樂府有吳音子世俗之樂耳¶
<pb:KR2k0013_WYG_002-3a>¶
白紵舞案舞辭有巾袍之言紵本吳地所出宜是吳¶
　舞也晉俳歌曰皎皎白紵節節為䨇吳音呼緒為紵¶
　疑白緒即白紵也(古今/樂録)¶
呉歈吳人歌也¶
拂舞白符舞白鳬鳩舞按舞志曰江左初有拂舞吳舞¶
　檢其歌非吳辭也又楊泓拂舞序曰自到江南見白¶
　符舞或言曰鳬鳩舞云有此來數十年察其辭㫖乃¶
　是吳人患孫皓虐政思屬晉也¶
<pb:KR2k0013_WYG_002-3b>¶
吳農器甚備以其地平夷盡為田也唐陸龜䝉有耒耜¶
　經今具載之曰農之言也民之習通謂之犁冶金而¶
　為之者曰犁鏡曰犁壁斵木而為之者曰犁底曰壓¶
　鑱曰䇿額曰犁箭曰犁轅曰犁梢曰犁評(去/聲)曰犁建¶
　曰犁槃木與金凡十有一事耕之土曰墢墢猶塊也¶
　起其墢者鑱也覆其墢者壁也草之生必布于墢不¶
　覆之則無以絶其本根故鑱引而居下壁偃而居上¶
　鑱表上利壁形下圓負鑱者曰底底初實于鑱中工謂¶
<pb:KR2k0013_WYG_002-4a>¶
　之鼈肉底之次曰壓鑱背有二孔係于壓鑱之兩旁¶
　鑱之次曰策頟言其可以扞其壁也皆貤然相載自¶
　策頟逹于犁底縱而貫之曰箭前如桯而樛者曰轅¶
　後如柄而喬者曰梢轅有越加箭可弛張焉轅之上¶
　又有如槽形亦如箭焉刻為級前高而後庳所以進¶
　退曰評進之則箭下入土也淺以其上下類激射故曰¶
　箭以其淺深類可否故曰評評之上曲而衡之者曰¶
　建建揵也所以柅其轅與評無是則二物躍而出箭¶
<pb:KR2k0013_WYG_002-4b>¶
　不能止横於轅之前末曰槃言可轉也左右繫以樫¶
　乎軛也轅之後末曰梢中在手所以執耕者也轅車¶
　之胸梢取舟之尾止乎此平鑱長一尺四寸廣六寸¶
　壁廣長皆尺微橢(敕果/切)底長四尺廣四寸評底過壓¶
　鑱二尺䇿減壓鑱四寸廣狹與底同箭高三尺評尺¶
　有三寸槃増評尺七焉建雄稱絶轅修九尺梢得其¶
　半轅至梢中間掩四尺犁之終始丈有二耕而後有¶
　&KR1057;(去/聲)渠疎之義也散墢去芟者焉&KR1057;而有礰(呼/格)礋(宅/)¶
<pb:KR2k0013_WYG_002-5a>¶
　焉有磟碡焉自&KR1057;至礰礋皆有齒磟碡觚稜而巳咸¶
　以木為之堅而重者良江東之田器盡於是¶
牛欄亦名牛宫吳地下溼冬寒即牛入欄唐人謂之牛¶
　宫陸龜䝉有祝牛宫詞其序曰冬十月耕牛違寒築¶
　宫納而造之建之前日老農請乞靈于土官以從鄉¶
　敎予勉之而為辭四㹀三牯中一去乳天霜降寒納¶
　此室處老農物物度地不畝東西幾何七舉其武南¶
　北幾何丈二加五偶楹當間載尺入土太嵗在亥餘¶
<pb:KR2k0013_WYG_002-5b>¶
　不足數上締蓬茅下逺官府耕耨何時飲食得所或¶
　寢或訛免風免雨宜爾子孫實我倉庾¶
魚具吳中水國矢魚之具尤多陸龜䝉皮日休嘗為魚¶
　具詩序其事大凡結繩持綱者總謂之網罟網罟之流曰¶
　罛曰&KR0699;曰罺(側交/反)圓而縱捨曰罩挾而昇降曰□(女/減)¶
　(切/)緡而竿者總謂之筌筌之流曰筒曰車横川曰梁¶
　承虚曰笱編而沈之曰箄(音/卑)矛而卓之曰矠(音冊/矛也)棘¶
　而中之曰义鏃而綸之曰射扣而駭之曰桹(以薄板/置瓦器)¶
<pb:KR2k0013_WYG_002-6a>¶
　(上擊之/以驅魚)置而守之曰神(鯉魚三百六十嵗蛟龍輒率/而飛去年置一神守之則不)¶
　(能去矣/神鼈也)列竹於海澨曰滬(吳之滬/瀆是也)錯薪於水中曰&KR2000;¶
　(音/糝)所載之舟曰舴艋所貯之器曰笭箵其他或術以¶
　招之或藥而盡之皆出於詩書雜𫝊及今之聞見可¶
　考而驗不誣又擇其任詠者作十五題以諷其所謂十五¶
　題者曰網曰罩曰□曰釣筒曰釣車曰魚梁曰叉魚¶
　曰射魚曰鳴桹曰滬曰&KR2000;曰種魚曰藥魚曰舴艋曰¶
　笭箵(松陵/集)¶
<pb:KR2k0013_WYG_002-6b>¶
魚斗者吳俗以斗數魚今以二斤半為一斗買賣者多¶
　論斗自唐至今如此皮日休釣侣詩云趂眠無事避¶
　風濤一斗霜鱗換濁醪莫怪兒童呼不得盡行烟雨¶
　漉車螯(吳中賣/魚論斗)¶
吳下全盛時衣冠所聚士風篤厚尊事耆老來為守者¶
　多前輩名人亦能因其習俗以成美意舊通衢皆立¶
　表掲為坊名凡士大夫名徳在人者所居往往以名¶
　坊曲元㕘政絳所居名衮繡坊富祕監嚴所居名徳¶
<pb:KR2k0013_WYG_002-7a>¶
　夀坊蔣密學堂家産芝草名芝草坊范侍御師道所¶
　居名豸冠坊盧龍圖秉奉其親八十餘名徳慶坊朱¶
　光禄所居有園池號樂圃名樂圃坊臨水亭館以待¶
　賔客舟航者亦或因其人相近為名褒徳亭以徳夀¶
　富氏也旌隠亭以靈芝蔣氏也此風惟吳邦見之(石/林)¶
　(避暑/錄)¶
晉周玘以憂憤謂子勰曰害我者諸傖子也吳人謂中¶
　州人曰傖云陸玩食酪得疾與王導牋云僕雖吳人¶
<pb:KR2k0013_WYG_002-7b>¶
　幾作傖鬼盖輕易之詞¶
吳中自昔號繁盛四郊無曠土随高下悉為田人無貴¶
　賤往往皆有常産以故俗多奢少儉競節物好遊遨¶
　嵗首即會於佛寺謂嵗懺士女闐咽殆無行路親友¶
　有經嵗不相面者多於此時相見或慶或弔紛然議¶
　姻親覘壻婦亦多決於此時上元彩燈巧麗它郡莫¶
　及有萬眼羅及琉璃毬者尤妙天下以糖圓春繭為¶
　節食爆糯穀於釜中名孛婁亦曰米花每人自爆以¶
<pb:KR2k0013_WYG_002-8a>¶
　卜一嵗之休咎春時用六柱船紅幕青蓋載簫鼓以¶
　遊虎丘靈巖為最盛處寒食則拜掃墳墓競渡亦用¶
　清眀寒食四月八日浮屠浴佛徧走閭里重午以角¶
　黍水糰綵索艾花畫扇相餉夏至復作角黍以祭以¶
　束粽之草繫手足而祝之名健粽云令人健壯又以¶
　李核為囊帶之云療饐七夕有乞巧會令兒女輩悉¶
　預謂之小兒節重九以菊花茱萸嘗新酒食栗粽花¶
　糕十月朔再謁墓且不賀朔是日開爐不問寒燠皆¶
<pb:KR2k0013_WYG_002-8b>¶
　熾炭俗重冬至而略嵗節臈日併力舂一嵗糧蔵之¶
　土瓦龕中經嵗不蛀壊謂之冬舂米十六日婦女祭¶
　厠姑男子不得至二十四日祭竈女子不得預二十¶
　五日食赤豆粥云辟瘟舉家大小無不及下至婢僕¶
　猫犬皆有之家人有出外者亦貯其分名曰口數粥¶
　是夕爆竹及儺田間燃高炬名照田蠶嵗節祭饗用¶
　除夜祭畢則復爆竹焚蒼术及辟瘟丹家人酌酒名¶
　分嵗食物有膠牙餳守嵗盤夜分祭瘟神易門神桃¶
<pb:KR2k0013_WYG_002-9a>¶
　符之屬夜向眀則持杖擊灰積有祝詞謂之打灰堆¶
　盖彭蠡廟中如願故事吳中獨𫝊此一嵗風俗之大¶
　略也¶
吳語謂來為釐本於陸徳眀貽我來牟棄甲復來皆音¶
　釐徳眀吳人豈遂以鄉音釋注或自古本有釐音耶¶
　吳謂罷必綴一休字曰罷休史記吳王語孫武曰將¶
　軍罷休盖亦古有此語¶
慶厯九老會都官員外郎徐祐與少卿葉參俱以耆徳¶
<pb:KR2k0013_WYG_002-9b>¶
　告老而歸約為九老會晏元獻公杜正獻公皆寄詩¶
　賛之晏詩首句云買得梧宫數畝秋便追黄綺作朋¶
　儔杜詩卒章云如何九老人猶少應許東歸伴醉吟¶
　時會者纔五人故杜詩云爾¶
九老會後更名耆英又名真率元豐間章岵守郡與郡¶
　之長老遊從各飲酒賦詩時米黻禮部以杭州從事¶
　罷經由為作敘敘諸老之徳甚詳十老謂太中大夫¶
　致仕上護軍濮陽縣開國子盧革仲新年八十二奉¶
<pb:KR2k0013_WYG_002-10a>¶
　議郎致仕騎都尉賜緋魚袋黄挺公操年八十二正¶
　議大夫充集賢殿修撰致仕上柱國廣平郡開國侯¶
　程師孟公闢年七十七朝散大夫致仕上輕車都尉¶
　鄭方平道卿年七十三朝議大夫致仕護軍清豐縣¶
　開國子賜紫金魚袋閭丘孝終公顯年七十三中散¶
　大夫知蘇州軍州事河間縣開國伯護軍賜紫金魚¶
　袋章岵伯望年七十三朝請大夫主管建州武夷山¶
　冲佑觀賜紫金魚袋徐九思公謹年七十三朝議大¶
<pb:KR2k0013_WYG_002-10b>¶
　夫致仕上柱國彭城縣開國子賜紫金魚袋徐師閔¶
　聖徒年七十二承議郎致仕騎都尉賜緋魚袋崇大¶
　年靜之年七十一龍圖閣直學士正議大夫提舉杭¶
　州洞霄宫清河郡開國侯張詵樞言年七十十人合¶
　七百四十六嵗十老各有詩米芾序之(中散大夫河/間公清徳傑)¶
　(氣惟時老成高誼勁節縉紳所仰靜鎮吳國四周星/紀威孚恵洽訟庭晨虚迺闢郡齋會九俊老惟内閣)¶
　(清河公神宇軒拔徳章昭融名威羌夷勲書册府正/議大夫廣平公秀實孤映清標邁逺鬱建功利煥于)¶
　(汗青太中大夫濮陽公冲襟爽澈淑質端靖積厚施/衍父子顯榮朝議大夫清豐公朝議大夫彭城公朝)¶
<pb:KR2k0013_WYG_002-11a>¶
　(議大夫徐公朝散大夫鄭公並道韻虚曠内徳淳耀/或中臺耆彦或四方膚使出處有裕終始一徳愷悌)¶
　(利愛布在世間承議郎崇君奉議郎黄君素行潔修/里閈標凖早解簪紱仕路式瞻咸頎頎碩徳天錫難)¶
　(老貌若遼鶴言為龜鑑於時羽觴屢酬雅章迭作敘/懐感遇樂時休眀顧眄之間穆如清徵薫如太和夫)¶
　(學本美身仕欲行志名節既立榮利後之若諸公積/儲淵深未極經緯而不茍於得進退從容千祀可垂)¶
　(後生仰止以襄陽米芾倦游四海多出賔僚刻繪既/𫝊屬為序引嗚呼樂道人善君子有之顧黻何堪忝)¶
　(於承命/謹序)¶
淳祐已酉月正人日郡守鄭霖會三學同舍序拜于天¶
　慶齋堂會者四十二人天台鄭霖景説(參持志諭存/心長服膺學)¶
<pb:KR2k0013_WYG_002-11b>¶
　(諭/)吳門顔岩世光(節/性)應天滕嚞景初(養/正)天台周公眀¶
　元徳(養/正)吳門孔燁眀仲(觀化/學諭)吳門盛文韶景聲(率/履)吳¶
　門詹次騤平叟(持/志)吳門滕照徳明(養/正)會稽揚珍庭玉¶
　(允/蹈)三衢滕英傑徳秀(養/正)婺女吳邃囦仲(誠/意)吳門張經¶
　徳常(節性過存心/服膺習是)會稽李士特奇父(果/行)吳門錢振祖¶
　季玉(篤/言)嘉禾趙與理子正(宗學立愛/過懐徳)三山趙綰夫景¶
　揚(宗學懐/徳學錄)吳門趙震亨子東(果行過/時中)吳門朱杲晦叔¶
　(務/本)興化陳夀翁仁父(篤信過果/行學諭)三山陳夢圓宗震(務/本)¶
<pb:KR2k0013_WYG_002-12a>¶
　嚴陵諸葛克念師聖(循/理)三山陳桂巖肖(持/志)三山林應¶
　炎光逺(習/是)吳門陳伯章煥文(誠/意)吳門吕直之道夫(持/志)¶
　三山陳龍炎剛伯(誠/意)毗陵李煓子眀(存/心)吳門范爽邦¶
　景哲(守/約)三山鄭宏洪甫(率/履)吳門干天麟仁仲(習/是)合陽¶
　侯爟季立(持/志)通川高仁立仲立(立/禮)吳門陳由之子是¶
　(誠/意)吳門趙時㻽徳玉(眀賢過/懐徳)通川高仁洽君澤(立/禮)吳¶
　門張應高仰之(貫/通)天台范應時龢甫(習/是)金華范士表¶
　仲端(服/膺)南劒陳洧有之(率/履)臨安章昌朝文叔(經/徳)三山¶
<pb:KR2k0013_WYG_002-12b>¶
　陳鈺伯堅(養/正)通川陸應霆伯聲(服/膺)序曰(淳祐九年嵗/在己酉天基)¶
　(錫宴之後二日三學同舍序拜于吳門天慶觀禮成/讌于郡之春雨堂有執爵而祝者三始酌曰侯自製)¶
　(錦而厯符節加恵此邦尚矣願守五年之信終始如/一毋廢甘棠又酌曰仕而行義敬共厥職願毋愧羔)¶
　(羊又酌曰學優則仕時當其可願無負乎豐芑於是/合席皆作而謝曰凡我同盟冇味斯言是集也序以)¶
　(齒交以禮會以文隠然鄉飲之遺風依然齋廬之舊/習歡然相愛而又有規焉古之人飲食必祝歌詩以)¶
　(見志其庶幾乎○又春雨堂即事詩曰十年随牒訪/三高不覺星星上鬢毛尚憶虀鹽形夜夢聊因椒柏)¶
　(薦春醪文明再會知何日臭味相投屬我/曹總是虞庠舊培植致君當不愧夔臯)¶
　吳郡志卷二¶
